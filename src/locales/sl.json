{
    "webpage_title": "Psihoterapija Kotnik",
    "psychodynamic_psychotherapy": "Psihodinamska psihoterapija",
    "subtitle_locations": "Trebnje",
    "more_about_psychodynamic_psychotherapy": "Več o psihodinamski psihoterapiji",
    "made_by": "Ustvaril",
    "contact": "Kontakt",
    "locations": "Lokacije dela",
    "notificationEmailSuccess": "E-poštno sporočilo poslano.",
    "notificationEmailError": "NAPAKA pri pošiljanju e-poštnega sporočila. Prosim pošljite direktno e-pošto.",
    "help_with_title": "V varnem terapevtskem prostoru lahko skupaj razrešujeva:",
    "help_with": "<li>depresijo, anksioznost in panične napade</li><li>pretirano zaskrbljenost, preobremenjenost in vztrajno tesnobo</li><li>občutke krivde, sramu, strahu in notranje praznine</li><li>težave v medosebnih odnosih, partnerskih odnosih, odnosih na delovnem mestu in strah pred odnosi</li><li>izgubo pomembne osebe in proces žalovanja</li><li>stres v vsakdanjem življenju in službi, nespečnost ter kronično utrujenost</li><li>duševne motnje in motnje osebnosti</li><li>težave z jezo in agresijo</li><li>težave z izgorelostjo, zasvojenostjo in odvisniškimi vedenji</li><li>anoreksijo, bulimijo in druge motnje hranjenja</li><li>slabo samopodobo, občutke manjvrednosti in pomanjkanje smisla v življenju</li><li>obsesivno-kompulzivne motnje, motnje identitete in druge psihosomatske težave</li>",
    "setting_title": "Terapevtski okvir, ki ga nudim:",
    "setting": "<li><strong>Jezik:</strong> srečanja potekajo v slovenščini ali angleščini</li><li><strong>Zaupnost:</strong> vaša zasebnost in občutek varnosti sta vedno na prvem mestu</li><li><strong>Frekvenca:</strong> običajno enkrat ali dvakrat tedensko, glede na vaše potrebe</li><li><strong>Trajanje:</strong> 50 minut na srečanje</li><li><strong>Cena:</strong> <strong>40 €</strong> za uvodni pogovor; <strong>50 €</strong> na srečanje</li><li><strong>Lokacija:</strong> Leeuwarden, Trebnje, online</li>",
    "contact_me": "Stopite v stik z mano",
    "name": "Ime",
    "message": "Sporočilo",
    "email": "E-pošta",
    "submit": "Pošlji",
    "what_is_psychodynamic_therapy_title": "Kaj je psihodinamska psihoterapija?",
    "what_is_psychodynamic_therapy": "Psihodinamska psihoterapija je zdravljenje s pogovorom, ki temelji na ideji, da lahko nezavedne misli in občutki povzročajo težave, kot so anksioznost, depresija, slaba samopodoba in težave v odnosih. Eden od načinov kako se spoprijemamo z bolečimi ali težkimi mislimi in občutki, je ta, da o njih ne razmišljamo, da jih ignoriramo – torej da jih potisnemo v <strong>nezavedno</strong>. Toda tudi če o njih ne razmišljamo, nezavedne misli in občutki še vedno vplivajo na to, kako mislimo, čutimo in se vedemo. Na primer, morda vam je težko čutiti jezo do nekoga, ki ga imate radi, saj menite, da tega ne bi smeli čutiti. Kljub temu pa lahko ta občutja še naprej vplivajo na vaš odnos.<br><br>Splošni cilji psihodinamske psihoterapije so izboljšanje počutja glede sebe, izboljšanje vzpostavljanja odnosov z drugimi in izboljšanje spoprijemanja z zunanjim in notranjim stresom. Lahko so tudi zelo specifični glede na vaše potrebe. Da bi te cilje dosegla, bova skupaj sodelovala pri ozaveščanju vaših nezavednih misli in občutkov, ki vam povzročajo težave in zaradi katerih vam je morda težko čutiti zadovoljstvo, dobro samopodobo ter izpolnjenost v službi in odnosih. Psihodinamska psihoterapija omogoča prostor za razvoj novih, bolj zdravih načinov soočanja z omenjenimi težavami.",
    "in_therapy_you_will_do_title": "V psihodinamski psihoterapiji boste za ozaveščanje nezavednih vsebin med drugim počeli:",
    "in_therapy_you_will_do": "<ul><li><strong>Pripovedovanje o popolnoma vsem, kar vam pride na misel</strong>, vam pomaga, da se s pomočjo terapevta premaknete od misli, katerih se zavedate, k povezanim mislim, katerih se ne zavedate.</li><li><strong>Pripovedovanje o svojih občutkih, ne samo o mislih</strong>, vam pomaga, da se bolj zavedate svojih čustev. Že sàmo pripovedovanje o občutkih, o katerih ne želite pripovedovati ali ki jih pred sabo skrivate, je lahko koristno.</li><li><strong>Pripovedovanje o sanjah in fantazijah</strong> pomaga pri ozaveščanju nezavednega. Fantazije niso le realne ali nerealne želje in sanjarjenja, temveč so pogosto tudi globje in nezavedne misli, ki jih imate o sebi ali drugih. Učenje o tem in vživljanje v to v terapiji vam pomaga sebe in druge doživljati na drugačne načine.</li><li><strong>Pripovedovanje o mislih in občutkih, ki jih imate do svojega terapevta</strong> — terapevt želi, da govorite o tem, kako se glede njega ali nje počutite. Tem občutkom pravimo transfer. Čeprav se morda ne zdi naravno ali lagodno o teh govoriti neposredno s terapevtom, vam bo spoznavanje teh vsebin pomagalo bolje razumeti način, kako razmišljate in čutite do drugih, ter izboljšati vaše odnose.</li><li><strong>Pripovedovanje o življenju, zlasti o ljudeh in dogodkih iz vašega otroštva</strong>, vam pomaga, da se spomnite zgodnjih misli in občutkov. To je pomembno, saj so lahko občutki, ki jih imate do ljudi in situacij v vašem trenutnem življenju, povezani z občutki, ki ste jih imeli kot otrok. Poleg tega lahko razvoj novih načinov razmišljanja o svojem življenju in o tem, kako ste postali takšni, kot ste, privede do sprememb v načinu, kako razmišljate in doživljate sebe in druge.</li></ul><br>Z ozaveščanje svojega nezavednega boste začeli spoznavati vzorce, ki vam povzročajo težave in se sčasoma naučili novih načinov razmišljanja o sebi, spoprijemanja s stresom ter vzpostavljanja odnosov.",
    "why_called_psychodynamic_therapy_title": "Zakaj se imenuje psihodinamska psihoterapija?",
    "why_called_psychodynamic_therapy": "»Psiha« pomeni um oziroma duševnost, »dinamska« pa se nanaša na gibajoče se sile. Vaše misli in občutke lahko konceptualiziramo kot duševne sile. Nenehno so v gibanju in se pogosto med seboj spopadajo. Učenje o teh silah in konfliktih vam lahko pomaga razumeti, kako razmišljate, čutite in se vedete, kar vpliva na vaše doživljanje in vedenje.",
    "how_long_title": "Kako dolgo traja proces?",
    "how_long": "Psihodinamska psihoterapija je lahko kratkoročna pri specifičnih težavah, kot so panični napadi, ali dolgoročna pri težavah s samopodobo, odnosi in spoprijemanjem s stresom. Za razvoj teh vzorcev ste potrebovali dolgo časa, zato lahko tudi sprememba tega terja nekaj časa. Dolgoročna psihoterapija lahko traja leto ali dlje. Gre za »odprto« obliko terapije, kar pomeni, da traja toliko časa, kolikor je potrebno za dosego ciljev, ki jih določita s terapevtom. Z dolgoročnimi cilji lahko skupaj s terapevtom delata hkrati tudi na kratkoročnih ciljih, npr. obvladovanju stresa v vsakdanjem življenju.",
    "why_so_often_title": "Zakaj moram prihajati enkrat ali dvakrat na teden?",
    "why_so_often": "Redno prihajanje na psihoterapijo vam bo pomagalo pri ozaveščanju nezavednih misli in občutkov, ki ležijo v ozadju številnih težav. Če prihajate redkeje, boste verjetno večino časa porabili le za poročanje o tem, kaj se je zgodilo od zadnje seanse.",
    "will_my_therapist_talk_title": "Bo moj terapevt govoril?",
    "will_my_therapist_talk": "Seveda. Vsega dela ne boste opravili sami, pa tudi vaš terapevt ne bo naredil vsega namesto vas. Z njim ali njo bosta vzpostavila odnos. Terapevt vas lahko posluša, si zapisuje, postavlja vprašanja ter vam pomaga opaziti nezavedne misli, občutke in problematične vzorce.",
    "should_I_say_everything_title": "Naj res pripovedujem o vsem, kar mi pride na misel?",
    "should_I_say_everything": "Kaj če ni »relevantno«? Da, vabljeni ste, da poveste vse, kar vam pride na misel in da ne poskušate presojati, ali je to »relevantno« ali ne. Tista »nepomembna« misel vas lahko pripelje do pomembne misli ali občutka, za katerega niste niti vedeli, da ga imate.",
    "should_I_say_negative_title": "Počutim se nelagodno, če pomislim, da bi terapevtu pripovedoval o svojih negativnih občutkih do njega.",
    "should_I_say_negative": "Imate prav, res gre za nenavadno početje, vendar je to lahko način, da se naučite o svojih odnosih. Na primer, raziskovanje, zakaj vas vaš terapevt razjezi, vam lahko pomaga razumeti, zakaj vas razjezijo tudi drugi ljudje. Prav tako vam lahko pomaga razviti nove in bolj zdrave načine, kako se spoprijemati z ljudmi v vašem življenju.",
    "can_medication_title": "Ali sem lahko hkrati v psihoterapevtskem procesu in jemljem zdravila, ki mi jih je predpisal psihiater?",
    "can_medication": "Seveda. Če vi in vaš psihiater menita, da bi vam jemanje zdravil koristilo, lahko počnete oboje hkrati. Če ste depresivni ali anksiozni, vam lahko jemanje zdravil pomaga pri simptomih in hkrati podpira psihoterapijo. Če jemljete zdravila v procesu psihoterapije, vam lahko pogovor o tem s psihoterapevtom ali psihiatrom pomaga bolje razumeti svoja čustva glede anksioznosti ali depresije.",
    "why_asymetric_title": "Kako to, da moj terapevt tekom psihoterapevtskega procesa izve veliko o meni, jaz pa o njem zelo malo?",
    "why_asymetric": "Morda se vam intuitivno zdi, da bi bilo koristno veliko vedeti o zasebnem življenju svojega terapevta, vendar je v resnici ravno nasprotno. To, da o terapevtu ne veste dosti, vam omogoča dodaten simbolni prostor, v katerem ste vi zares lahko vi. Na primer, če ste zelo jezni na svoje starše zaradi ločitve, nato pa izveste, da je tudi vaš terapevt ločen, vam to lahko oteži, da svobodno govorite o svojih starših. Če vas to, da terapevta ne poznate tako, kot si želite, frustrira, ste vabljeni, da o tem govorite s terapevtom.",
    "evidence_title": "Ali obstajajo trdni empirični dokazi, da je psihodinamska psihoterapija učinkovita?",
    "evidence": "Da. Spodaj je nekaj znanstvenih študij (v angleščini), ki potrjujejo učinkovitost psihodinamske psihoterapije.<ul><li><a href='https://www.tandfonline.com/doi/full/10.1080/02668734.2023.2197617?utm_source=researchgate.net&utm_medium=article' target='_blank' rel='noopener noreferrer'>A comprehensive overview of randomized controlled trials of psychodynamic psychotherapies</a></li><li><a href='https://www.sciencedirect.com/science/chapter/edited-volume/abs/pii/B9780128133736000040?via%3Dihub' target='_blank' rel='noopener noreferrer'>The efficacy of psychodynamic psychotherapy: an up-to-date review</a></li><li><a href='https://www.apa.org/pubs/journals/releases/amp-65-2-98.pdf' target='_blank' rel='noopener noreferrer'>The Efficacy of Psychodynamic Psychotherapy</a></li></ul>",
    "about_me_title": "O meni",
    "about_me": "Moje ime je Denis Kotnik in od nekdaj me zanima, kar je očem skrito, kako stvari delujejo, zakaj ljudje razmišljajo, kot razmišljajo in se obnašajo, kot se obnašajo.<br><br>Po končanem magistrskem študiju s področja umetne inteligence na Fakulteti za računalništvo in informatiko Univerze v Ljubljani so me nad raziskovanjem sveta navdušili psihoanaliza in filozofija, predvsem pa misleci, kot so Sokrat, René Descartes, Karl Marx, Sigmund Freud, Jacques Lacan, Alain Badiou in drugi. Všeč sta mi svobodna misel in pristno izražanje, ki sežeta onkraj vnaprej določenih norm in okvirjev ter dvom, ki ruši oblastna razmerja, npr. transfer, in tako ustvarja prostor za subjekt, novo, univerzalnost, skupnost, blagostanje, mir, toplino, sočutje, pogum, samodisciplino, pravico, modrost ...<br><br>Zgoraj zapisano in pa osebna izkušnja iz psihodinamske psihoterapije sta me privedla do odločitve – izobraževanja na Inštitutu za psihodinamsko psihoterapijo v Ljubljani. Opravljenih imam več kot 220 ur v individualni psihodinamski psihoterapiji (1x tedensko) z izbrano psihodinamsko psihoterapevtko ter več kot 360 ur v zaprti psihodinamski skupini (skozi 3-letni proces) pod vodstvom psihodinamskega psihoterapevta. <br><br>V letu 2026 pričenjam z delom kot specializant psihodinamske psihoterapije pod redno supervizijo (minimalno 200 ur) psihodinamskega in psihoanalitičnega psihoterapevta ter psihoanalitika Parova Anzelca. Sem član Evropskega združenja psihoanalitičnih pristopov Slovenija (EZPPS), prizadevam pa si pridobiti diplomi s strani Evropske konfederacije psihoanalitičnih psihoterapij (ECPP) in Evropske krovne zveze za psihoterapijo (EAP).",
    "links": "Povezave"
}